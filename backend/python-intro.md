\# Basic Python Statements



În decursul acestei sesiuni, veți afla ce înseamnă un limbaj de programare, de ce am ales să studiem \*\*Python\*\* și care este sintaxa acestuia. De asemenea, vă veți familiariza cu practica și logica de bază a scrierii unui program, făcând referință la unele situații cotidiene. În felul acesta, veți percepe mai ușor necesitatea programării în viața de zi cu zi.



\#\#\#\# Ce este un limbaj de programare?

Un \*\*limbaj de programare\*\* este un mijloc de comunicare cu computerul. El reprezintă un set bine definit de expresii și reguli necesare pentru a formula instrucțiuni pe care ulterior computerul le va procesa. Limbajul de programare dă posibilitate programatorului să specifice în mod exact și amănunțit acțiunile pe care trebuie să le execute calculatorul, în ce ordine și cu ce date. Această specificare constă în scrierea programelor necesare.



\#\#\#\# Ce este Python și de ce l-am ales pentru a-l studia?

Ce limbaje de programare cunoașteți? Probabil ați auzit de \*Pascal\*, \*Delphi\* sau \*C/C++\*. Da, ele toate sunt limbaje de programare. Ca și \*Python\*, de altfel.



Dacă există atât de multe limbaje de programare, de ce noi am ales să studiem anume \*Python\*? Deoarece \*Python\* este un limbaj de programare:



 - \*\*modern\*\* \(mai modern decât \*Pascal\*\);

 - \*\*renumit\*\*, fiind utilizat la ora actuală la o scară largă de către programatorii din toată lumea, crescându-și popularitatea tot mai mult;

 - \*\*ușor de învățat\*\*, deoarece există foarte multe comunități \*Python\* online cu membri activi, dispuși să vă ajute dacă aveți vreo problemă, comunități unde puteți accesa ghiduri, manuale, exerciții, proiecte, etc.



Cu ajutorul \*Python\*, puteți crea site-uri, aplicații web, jocuri și chiar motoare de căutare.





\#\#\# \*\*Instalare pe Windows\*\*



\#\#\#\# Python



Pentru a instala Python \(vorbim de ultima versiune - 3.6 la moment\) pe Windows, este nevoie de a efectua următorii pași:



  1.  Descarcă Python de aici: https://www.python.org/ftp/python/3.6.3/python-3.6.3.exe

  2.  Pornește fișierul cu un dublu-clik pe fișierul descărcat.

  3.  În fereastra apărută asigură-te că opțiunea \*\*Add Python 3.6 to PATH\*\* este selectată și alege \*\*Customize installation\*\*

  4.  La pasul doi, ai grijă ca toate checkbox-urile sa fie selectate și apasă \*\*Next\*\*

  5.  La pasul trei selectează o directorie unde ai permisiuni de scriere \(dacă vorbim de bibliotecile Novateca - trebuie să fie pe \*\*E:\\*\* \)

  6.  Ți se va cere să întroduci datele administratorului după ce vei apăsa \*\*Next\*\*. Fă asta și așteaptă să termine de lucrat installer-ul.

  7.  Apasă \*\*Win + R\*\* , tastează \`\`\`cmd.exe\`\`\` pentru a lansa linia de comandă.

  8.  În terminalul apărut tastează \`\`\`python\`\`\`, ce va lansa interpretatorul limbajului în regim interactiv. Felicitări, acum poți utiliza Python pe windows!



\#\#\#\# Django

